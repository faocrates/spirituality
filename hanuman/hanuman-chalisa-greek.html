<!doctype html>
<html lang="en">

<head>
    <meta charset="utf-8">
    <meta name="viewport" content="width=device-width, initial-scale=1">
    <title>Χανουμάν Τσαλίσα - Όπως το Ξέρω</title>
    <meta name="description" content="Χανουμάν Τσαλίσα στα Ελληνικά.">
    <meta name="author" content="Dr Christos Bohoris">
</head>

<body style="background-color:#f5efe0;">
    <h2>Χανουμάν Τσαλίσα - Όπως το Ξέρω</h2>


    <p>(από τον Δρ Χρίστο Μποχώρη)</p>

    <p>&nbsp;</p>

    <p>1. Καθαρίζοντας τον καθρέφτη του μυαλού μου με τη σκόνη από τα πόδια του λωτού του Γκουρού, περιγράφω την άψογη
        δόξα του Ράμα που χαρίζει τους τέσσερις καρπούς.</p>

    <p>2. Γνωρίζοντας ότι αυτό το σώμα έχει περιορισμένη νοημοσύνη, θυμάμαι το γιο του ανέμου. Δώσε μου δύναμη,
        νοημοσύνη και γνώση και απομάκρυνε όλα τα δεινά και τα πάθη.</p>

    <p>&nbsp;</p>
    <hr />

    <p>1. Δόξα στον Χανουμάν που είναι ωκεανός γνώσης και αρετών. Δόξα στον αρχηγό των πιθήκων που είναι φημισμένος
        στους τρεις κόσμους.</p>

    <p>2. Είσαι ο αγγελιοφόρος του Ράμα και η κατοικία της απαράμιλλης δύναμης. Είσαι ο γιος της Αντζάνα, γνωστός ως ο
        γιος του ανέμου.</p>

    <p>3. Είσαι μεγάλος ήρωας, γενναίος με σώμα σαν διαμάντι. Είσαι ο καταστροφέας της άγνοιας και σύντροφος όποιου ο
        νους του είναι καθαρός.</p>

    <p>4. Έχεις χρυσαφένια επιδερμίδα και είσαι υπέροχος στο ντύσιμο σου. Φοράς κρίκους στα αυτιά σου και τα μαλλιά σου
        είναι σγουρά.</p>

    <p>5. Κρατάς στα χέρια σου τον κεραυνό και τη σημαία. Το ιερό νήμα από φυτό Μούντζα κοσμεί τον ώμο σου.</p>

    <p>6. Η ενσάρκωση του Σίβα, ο γιος που δίνει χαρά στον Κεσάρι. Το μεγαλείο και οι ικανότητες σου επαινούνται από όλο
        τον κόσμο.</p>

    <p>7. Εξαιρετικά γνώστης, ενάρετος και έξυπνος. Είσαι πάντα πρόθυμος να εκτελέσεις τα καθήκοντα του Ράμα.</p>

    <p>8. Χαίρεσαι να ακούς την ιστορία του Κυρίου. Ο Ράμα, ο Λάκσμαν και η Σίτα κατοικούν στην καρδιά σου.</p>

    <p>9. Πήρες μια μικροσκοπική μορφή και εμφανίστηκες στη Σίτα. Πήρες μια τεράστια, τρομακτική μορφή και έκαψες την
        πόλη της Λάνκα.</p>

    <p>10. Πήρες μια τρομακτική μορφή και κατέστρεψες τους δαίμονες. Πραγματοποίησες όλα τα καθήκοντα του Ραματσάντρα.
    </p>

    <p>&nbsp;</p>
    <hr />

    <p>11. Έφερες το Σαντζιβάνι και αναβίωσες τον Λάκσμαν. Ο Ράμα σε αγκάλιασε με χαρά.</p>

    <p>12. Ο Ράμα σε επαίνεσε αφάνταστα λέγοντας, “Είσαι τόσο αγαπητός για μένα όσο ο αδερφός μου ο Μπάρατα”.</p>

    <p>13. “Είθε χιλιάδες να ψάλλουν τα επιτεύγματα σου”, λέγοντας αυτό ο Ράμα σε αγκάλιασε.</p>

    <p>14. Ο Σάνακα, ο Μπράμα, οι κορυφαίοι σοφοί όπως ο Ναράντ, ο Σαράντ και ο Αχίσα.</p>

    <p>15. Ο Γιάμα, ο Κουμπέρα, ο Ντικπάλα, οι ποιητές και οι γνώστες των Βέντας δεν μπορούν να πουν αρκετά.</p>

    <p>16. Πρόσφερες μεγάλη υπηρεσία στον Σουγκρίβα συστήνοντας τον στον Ράμα και δίνοντας του το βασίλειο.</p>

    <p>17. Ο Βιμπίσανα δέχτηκε τις συμβουλές σου και έγινε ο βασιλιάς της Λάνκα, όπως όλος ο κόσμος ξέρει.</p>

    <p>18. Ο ήλιος απέχει χιλιάδες γιότζανας. Τον κατάπιες νομίζοντας ότι είναι ένα γλυκό φρούτο.</p>

    <p>19. Έβαλες το δαχτυλίδι του Κυρίου στο στόμα σου και πήδηξες πέρα από τον ωκεανό, δεν υπάρχει καμία έκπληξη σε
        αυτό.</p>

    <p>20. Κάθε δύσκολο έργο σε αυτόν τον κόσμο γίνεται εύκολο με τη χάρη σου.</p>

    <p>&nbsp;</p>
    <hr />

    <p>21. Είσαι ο φύλακας στην πόρτα του Ράμα. Χωρίς την άδεια σου κανείς δεν μπορεί να εισέλθει.</p>

    <p>22. Όλη η ευδαιμονία είναι παρούσα στο καταφύγιο σου. Είσαι ο προστάτης και δεν υπάρχει τίποτα να φοβηθεί κανείς.
    </p>

    <p>23. Όταν θυμάσαι τη λάμψη σου οι τρεις κόσμοι τρέμουν στο μουγκρητό σου.</p>

    <p>24. Τα κακά πνεύματα και τα φαντάσματα δεν πλησιάζουν όταν ψάλλεται το όνομα σου Μαχαβίρα.</p>

    <p>25. Όλες οι ασθένειες θεραπεύονται και όλα τα δεινά απομακρύνονται με τη συνεχή επανάληψη του γενναίου ονόματος
        του Χανουμάν.</p>

    <p>26. Ο Χανουμάν απαλλάσσει από τις αντιξοότητες, όσους τον συλλογίζονται στο μυαλό τους, με τις πράξεις τους και
        με τα λόγια τους.</p>

    <p>27. Ο Ράμα είναι ο υπέρτατος όλων, ο σπουδαιότερος από όλους τους βασιλιάδες και εσύ εκτελείς όλα του τα
        καθήκοντα.</p>

    <p>28. Όποιος σου φέρει οποιαδήποτε ευχή αποκτά τους απεριόριστους καρπούς της ευχής.</p>

    <p>29. Η δόξα σου εκτείνεται στις τέσσερις χρονικές εποχές και η φήμη σου φωτίζει τον κόσμο.</p>

    <p>30. Είσαι ο προστάτης των ασκητών και των αγίων, ο καταστροφέας των δαιμόνων και ο αγαπημένος του Ράμα.</p>

    <p>&nbsp;</p>
    <hr />

    <p>31. Είσαι ο δωρητής των οκτώ δυνάμεων και των εννέα θησαυρών, η κόρη του Τζάνακα σου έδωσε αυτό το δώρο.</p>

    <p>32. Έχεις μια γλύκα για τον Ράμα, παραμένεις πάντα υπηρέτης του Ραγκουπάτι.</p>

    <p>33. Αυτός που σε ψάλλει βρίσκει τον Ράμα και ξεχνά τις θλίψεις των αλλεπάλληλων γεννήσεων.</p>

    <p>34. Την ώρα του σωματικού θανάτου αυτός πηγαίνει στην πόλη του Ράμα και οπουδήποτε γεννηθεί είναι γνωστός σαν
        ένας αφοσιωμένος του Κυρίου.</p>

    <p>35. Αυτός που δεν συλλογίζεται άλλες θεότητες και υπηρετεί μόνο τον Χανουμάν αποκτά όλη την ευδαιμονία.</p>

    <p>36. Όλες οι αντιξοότητες τελειώνουν, όλοι οι πόνοι απομακρύνονται, με το να θυμόμαστε τον δυνατό και γενναίο
        Χανουμάν.</p>

    <p>37. Δόξα, Δόξα, Δόξα στον Χανουμάν, κύριο των αισθήσεων. Δείξε μας τη χάρη σου όπως κάνει ένας γκουρού.</p>

    <p>38. Αυτός που το απαγγέλλει αυτό εκατό φορές απελευθερώνεται από τα δεσμά και αποκτά μεγάλη ευδαιμονία.</p>

    <p>39. Αυτός που διαβάζει αυτό το Χανουμάν Τσαλίσα επιτυγχάνει πνευματική επιτυχία. Ο Σίβα είναι μάρτυρας σε αυτό.
    </p>

    <p>40. Ο Τουλσίδας είναι πάντα αφοσιωμένος στον Ράμα. Κύριε, κάνε την καρδιά μου κατοικία σου.</p>

    <p>&nbsp;</p>
    <hr />

    <p>3. Γιε του ανέμου που αφαιρείς τις αντιξοότητες, εσύ με ευοίωνη μορφή, κυρίαρχε των θεοτήτων, είθε να κατοικείς
        στις καρδιές μας μαζί με τον Ράμα, τον Λάκσμαν και τη Σίτα.</p>

</body>

</html>